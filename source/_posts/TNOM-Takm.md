title: |
  İTÜNOM Takımı
tags:
  - Otonom Hava Araçları
  - ITUNOM
  - İTÜNOM
categories:
  - Otonom Hava Araçları
author: Mehmet Ozan Ünal
date: 2016-01-27 01:01:00
---
**Herkese Merhabalar,**  
      2014 yılının Nisan ayında arkadaşlarımla beraber İstanbul Teknik Üniversitesi bünyesinde İTÜNOM Otonom Hava Araçları Takımını kurduk. 2 Senedir aktif olarak çalışmalarımıza devam ediyoruz. Amerikanın Maryland Eyaletinde düzenlenmekte olan Student Unmanned Air System yarışmasına 2015 yılında katıldık 2016 yılında da katılmak için hazırlanıyoruz.  
<a name="more"></a>
Takımımızda şu an 10 kişiyiz. 3 adet uçak, 2 adet uzay, 2 adet elektronik, 2 adet bilgisayar, 1 adet kontrol mühendisliğinden üyemiz var. Özellikle multidisipliner bir takım olmayı tercih ettik. Bu sayede her üyemizin farklı bir uzmanlığı var ve kolayca farklı sistemleri tasarlayıp bir araya getirebiliyoruz.  
Takımımızın Sitesi: [http://www.itunom.com/](http://www.itunom.com/)  
Facebook Sayfası: [https://www.facebook.com/itunom](https://www.facebook.com/itunom)  

[![](http://1.bp.blogspot.com/-Ehnlg53RcQc/Vqfnzov5KMI/AAAAAAAAYGM/E6mSwXEZNnc/s640/10856564_867353213321847_2384873583172940302_o.jpg)](http://1.bp.blogspot.com/-Ehnlg53RcQc/Vqfnzov5KMI/AAAAAAAAYGM/E6mSwXEZNnc/s1600/10856564_867353213321847_2384873583172940302_o.jpg)
      Biraz çalışmalarımızdan bahsetmek istiyorum. Çalışmalarımız genel itibariyle multikopterler üzerine. Toplanması, mekanik ve elektriksel analizleri (İtki analizi ve uçuş sırasında anlık akım analizi). Yarışmadaki görevlerin gereklerinden biri de hedeflerin otonom olarak tespiti. Bu nedenle görüntü işleme uzun mesafe yüksek çözünürlüklü fotoğraf transferi gibi konulara da ağırlık veriyoruz. En son projemiz ise kendi otopilotumuzu geliştirmek şu an belli bir yere geldik ama bitmedi tamamen henüz. [https://github.com/mozanunal/SimplePilot](https://github.com/mozanunal/SimplePilot) buradan takip edebilirsiniz. Açık kaynaklı bir proje.  

![](http://2.bp.blogspot.com/-D1vv1IdW0oo/VqfnCWLj5fI/AAAAAAAAYFo/tJrpC1lrpZY/s640/11027471_901536879903480_1889996898386174550_n.jpg)

Yani uzun lafın kısası, boş zamanlarımızı verimli bir şekilde değerlendirmek isteyen bir grup İTÜ öğrencisiyiz. Biraz daha öznel olarak anlatmam gerekirse ben takımımızı bir aile gibi görüyorum. Genelde çalışmalarımızı derslerimizden sonra yapıyoruz. Çayımızı demleyip herkes kendi işini yapmaya çalışıyor. Takımımızın kendine özel bir dili oldu neredeyse... Atölyemizde çalışırken geçirdiğim zamanlar benim için gerçekten güzel zamanlar oluyor. Beraber bir şeyler öğreniyoruz, şakalaşıyoruz, eğleniyoruz. Zaman zaman sabaha kadar orada çalıştığımız oluyor. Karşılaştığımız bir sürü güçlüğü zorluğu hep beraber aştık. Hep beraber geçirdiğimiz iyi zamanlarımız, kötü zamanlarımız oldu. Son olarak, derslerinden, boş zamanlarından fedakarlık edip takımıza emek veren tüm arkadaşlarıma buradan tekrar teşekkür etmek istiyorum. İnanıyorum ki hep beraber daha bir sürü başarılara imza atacağız ama bu güzel arkadaşlıklarla ben emeklerimin karşılığını çoktan almış gibi hissediyorum.  

Bahsetmek istediğim bir diğer konu da şu: Takımımız çalışmalarını devam ettirebilmek için diğer öğrenci kulüpleri gibi sizlerin katkılarına ihtiyacı var. Bize yapabileceğiniz en küçük katkı bizi çok mutlu edecektir. Destek bulabileceğimiz yerlere bizi yönlendirebilir, ya da isterseniz kendiniz doğrudan paypal üzerinden veya banka hesabımıza katkıda bulunabilirsiniz.  
Hesap bilgileri için: [http://blog.itunom.com/iletisim/](http://blog.itunom.com/iletisim/) 

**Ayrıntılı bilgi ve sorularınız için: mehmetozanunal@gmail.com** 
[![](http://2.bp.blogspot.com/-8QOnRqyHymo/VqfngnGGQZI/AAAAAAAAYF0/GqKf6B8XT_A/s640/10989258_879668248757010_1403157962482540600_o.jpg)](http://2.bp.blogspot.com/-8QOnRqyHymo/VqfngnGGQZI/AAAAAAAAYF0/GqKf6B8XT_A/s1600/10989258_879668248757010_1403157962482540600_o.jpg)

![](https://lh3.googleusercontent.com/Rnek2VVJ3MAQz6odH_Rk6nxH_9PIkDbGG0TQaoxabB9VbhrecOTnsneUdu8XiEk_5c0SQF2-zMc4FT3K8Wkv1niCFT94HGPu0pmG-RpZ6D2gIz58g-6ydZK23XWSrut9gpIYZGkPBH119EvS)