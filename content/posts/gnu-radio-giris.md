---
title: '[TR] GNU Radio Giriş'
tags:
  - gnu-radio
  - gnu-radio-giris
  - sinyal-isleme
categories:
  - Signal Processing
  - DSP
date: 2018-03-19 19:04:39
---

**Herkese Merhabalar,**
Gnu Radio son zamanlarda keşfetmekten en çok keyif aldığım program olabilir. İlk defa duyanlar için özetlemem gerekirse içerisinde sinyal işleme ve sayısal haberleşme araçları toplanmış görsel programlama editörü. Sinyal dosyadan veya daha önce bahsettiğim SDR isimli cihazlardan alınabiliyor. Alınan sinyaller sayısız çeşitlilikte araçlar ile işlenebiliyor. Coding, modulasyon, demodulasyon gibi haberleşme işlemlerini sürükle bıraklarla kolayca uygulamak mümkün.

![gnu-radio-logo](https://aaronscher.com/GNU_Radio_Companion_Collection/GNU_Radio_Companion_Collection_docs/audio_modem_schematic.png)

Programı kurduktan sonra bizi ilk olarak aşağıdaki gibi bir ekran karşılıyor. Sağ tarafta program içerisindeki araçları görebilirsiniz. Hepsi aslında belli işlevi olan bir kutu. Sürükleyerek yapmak istediğimiz operasyonu gerçekliyoruz.

![GNU Radio](/images/1517772567740.png)

Paketlere bir göz atmak isterseniz; üst başlıkları aşağıdaki resimdeki gibi sıralanmış. Gördüğünüz gibi çeşitlilik inanılmaz geniş. Qt veya wx ile görselleme pencereleri de tasarlamak mümkün. Filter dizayn araçlarını da program içinde bulunduruyor. Yazının devamında çok basit bir şeyler yaparak nasıl çalıştığını göstermek istiyorum.

![Packages](/images/1517773308579.png)

### Basit Sinyal İnceleme

Aşağıdaki örnekte sinyal kaynağından 1 khz cosünüs dalga ürettim çıkışını da direk olarak zaman domaini analiz için kullanılan qt görselleştirme aracına bağladım.

![Cosine](/images/1517772973730.png)

Bu programı çalıştırdığımızda aşağıdaki gibi bir çıktı alıyoruz.

![Qt Time domain output](/images/1517772927542.png)

### İki Sinyali Toplama

Bu sefer çok basit olarak 2 farklı sinyal toplandı ve çıkış çoklanarak zaman ve frekans domaininde analiz edildi. Örnekleme frekansını değiştirdiğim için sinyaldeki kırılmaları zaman domaini grafiğinde görebilirsiniz.

![2 signal](/images/1517773749576.png)

Beklediğimiz üzere 1khz ve 1.8 khz frekanslarında tepeleri görebilirsiniz. Elimizdeki sinyali kolayca inceleyebiliyoruz.

![Qt Time and Frequency](/images/1517773705131.png)

### Gürültü ekleme

Son olarak sinyalimize biraz da gürültü ekledim. Giriş frekanslarımızdaki tepeler biraz daha gürüştünün içinde kayboldu ama yine de filtrelenebilecek durumda. Filtreleri de bu yazıda anlatmak isterdim ama onlara da girersem GNU Radio giriş yazısı biraz konu dışına çıkmış olacağımı düşünüyorum. Bu program üzerinde bir şeyler geliştirip bu yazı serisini devam ettirmek istiyorum. Görüşmek üzere...

![Gürültü](/images/1517773984048.png)




